# All Human - Accessible Website

Maak op basis van een bestaande user-story een website toegankelijk volgens WCAG richtlijnen.
 
## Context

Deze leertaak hoort bij sprint 3: All Human. Dit is een opdracht die je individueel uitvoert voor een opdrachtgever.

## Doel van deze opdracht

Je leert hoe je een (gedeelte van een) website toegankelijk kan ontwerpen, bouwen en testen.

## Werkwijze

Bij elke leertaak wordt de development-lifecycle doorlopen. Hierdoor ontwikkel je een standaard aanpak voor frontend praktijkvraagstukken, werk je systematisch aan leertaken, ervaar je de relevantie van het geleerde en verwerf je de kennis, houding en vaardigheden die de beroepspraktijk van je vraagt.
De development lifecycle kent de volgende stappen:

1. Analyseren - bijvoorbeeld: grip krijgen op een taak door gesprekken met een opdrachtgever, schrijven van een debriefing, maken van een todo lijst, inventarisatie van bestaande informatie, overzicht creëren, plannen, definition of done etc.
2. Ontwerpen - bijvoorbeeld: het maken van idee-schetsen, customer journey, breakdown chart, wireflows, navigatiestructuur en layout.
3. Bouwen - bijvoorbeeld: toepassen van webtechnologie (HTML, CSS, JS), gebruik van tooling, werken volgens conventies en wetgeving, documenteren en bijhouden van een changelog.
4. Integreren - bijvoorbeeld: publiceren, live zetten, uploaden naar de server, toevoegen in een bestaand systeem, ftp-en.
5. Testen - bijvoorbeeld: Unit testing (TDD), System test, User test, device lab test, A\B testing.

### Aanpak

1. Fork en Clone deze leertaak
2. Kopieer de code van de user story waar je aan hebt gewerkt naar deze leertaak
3. Schrijf de user story waar jij aan gaat werken in de Readme van deze leertaak, dit is wat je gaat ontwerpen, maken en testen
4. Verwerk de feedback die je bij de Sprint Review vande vorige sprint hebt gekregen
5. Voer verschillende toegankelijkheid tests uit op de bestaande code en verbeter de problemen
6. Documenteer je proces a.h.v de development life cycle
7. En schrijf een goede readme

## Criteria

De focus van deze sprint ligt op het toegankelijk maken van een (gedeelte van een) website.

Voor deze leertaak gelden de gedragscriteria voor sprint 2: 
* Je past aangeboden principes en conventies op het gebied van frontend, interface design en vormgeving toe
* Kan binnen de squad ontwerpkeuzes, eigen ideeën en producten begrijpelijk verwoorden
* Gebruikt aangeboden principes en conventies op het gebied van frontend, interface design en vormgeving om een passende oplossing voor een opdrachtgever te realiseren
* Benoemt behandelde internationale ontwikkelingen in het vakgebied

Deze opdracht is done als:
- [ ] Je hebt een _keyboard_ navigatie check gedaan en gevonden problemen verholpen
- [ ] Je hebt een _screenreader_ check gedaan en gevonden problemen verholpen
- [ ] Je hebt _interactive elements_ check gedaan en gevonden problemen verholpen
- [ ] Je hebt _headings and landmarks_ check gedaan en gevonden problemen verholpen
- [ ] Je hebt _color/contrast_ check gedaan en gevonden problemen verholpen
- [ ] Je hebt je werk gedocumenteerd in de Readme en Wiki 
- [ ] de website staat op Github en heeft een live url
